[
    {
        "headline":"Най-добрите водоеми за риболов в България",
        "date":"2021-06-17T14:57:47+03:00",
        "content":[
            "\nОбичаме да ходим за риба, а има и някои интересни места, които си струва да посетим. Местата, за които ще пишем в тази статия са не само чудесни за риболов, но и приказни за почивка. Именно заради това можем да ги предложим с чисто сърце на хората. Подчертаваме, че това са сладководни водоеми, които се ползват за риболов. Не насърчаваме по никакъв начин бракониерството и строго осъждаме хората, които се занимават с това.\n\nЯзовир Доспат\n\nКрай Доспат винаги е прекрасно. Водите на язовира в прекрасен ден отразяват слънчевата светлина и може да се насладите на чудесната природа и чистия въздух. Дори като говорим за това искаме да запалим колата и да тръгнем натам. Разположен в приказните Западни Родопи, около него има чудесни населени места, в които може да отседнете по-близо или малко по-далеч. Последно като ходихме пътят не беше перфектен и имаше дупки, но това не е болка за умиране.\n\nЯзовир Копринка\n \nКопринка е прекрасно място за риболов и излет. Винаги може да намерите приятна компания, с която да го посетите. Единственият голям проблем, който може да срещнете е, че има хора с лодки, които ходят там и могат да вдигат прекалено голям шум. Ако намерите място, на което да се усамотите няма да имате никакви проблеми. Освен това самият язовир се намира в центъра на България (близо до Казанлък) и може да се стигне лесно до почти всяка точка от Южна и Централна България. Прекрасното при него е, че има много скрити заливи и ръкави. Друг бонус е, че има много места, на които да седнете, да хапнете и да се насладите на гледката.\n\nЯзовир Батак\n\nЕдин от най-красивите язовири в нашата страна. Ние го харесваме много заради уникалните гледки, които се разкриват край него. Свързваме го с много прекрасни моменти с наши близки приятели и близки. И той, подобно на язовир Доспат е в Западните Родопи, в близост до града със същото име. Добрата новина е, че наблизо има изключително много приятни места за настаняване, които може да разгледате и да изберете от тях за своята почивка.\nЗнаем, че има хора, които пътуват из страната (и чужбина) в търсене на добри дестинации за риболов. Хващайте спининг въдиците, палете кемперите и се насладете на тези три прекрасни места! Опознайте и обикнете Родината чрез риболов. Дори само с едно бързо търсене в интернет ще видите прекрасни гледки от всички места както и отзиви на доволни хора, които са ходили. Няма да съжалявате!\n\n\nСподетелете във\n\n\n\n\n\n\n\n\n\n\n\n\n\n\nЗа Пътешественик\n\n Идеята за уебсайт, в който да съберем историите и снимките си от пътувания в България и чужбина, се роди спонтанно в един съвсем обикновен работен ден, но се превърна в нещо специално – в страст за целия ни екип.\n\n\n\n\n\n\n\n",
            "\nПоследвайте ни\n\n\n\n\n\n\n\n"
        ],
        "comment-author":null,
        "comment-text":null
    },
    {
        "headline":"Резервираме хотелски услуги и екскурзии направо през телефона",
        "date":"2021-06-08T18:26:41+03:00",
        "content":[
            "\nКак едно българско мобилно приложение е на път да промени представата ни за обслужването в хотелите\n \nПо-екологично, повече удобство за туристите и по-малко рискове от зарази – това са само част от предимствата на българското мобилно приложение за хотели и заведения TouchMеnu. Създадено като смартфон апликация за нуждите на заведенията, през отминалата година то навлезе и в туристическия бранш, въвеждайки редица нови функционалности, които подпомагат хотелите, особено в условията на пандемия. Ето и някои от иновативните функции, които вече са достъпни през мобилното приложение.\n \nПоръчки, обвързани с хотелската стая\n \nХотелите, партниращи с приложението, могат да поставят различни QR кодове във всяка стая и на други ключови локации. Това дава възможност на гостите да поръчват храна и напитки, както и други продукти и услуги директно от стаята си. Всичко това улеснява процеса на поръчка, както и заплащането след това.\n \nРезервационен модул\n \nПлатформата разполага с модул за запазване на маси в ресторантите, часове за спа или спорт, както и за запазване на място и време за групови занимания или на предстояща организирана екскурзия.\n \nСистема за известяване\n \nКлиентите, използващи TouchMеnu получават лесна и удобна системата за известяване, чрез която могат да съобщят за проблем, да дадат обратна връзка или да повикат камериер за почистване на стаята. Чрез нея те могат също да заявят подготвяне на сметката, така че при напускане да не се образуват струпвания на рецепцията. В условията на все още активна пандемия, така се създават безопасни условия за гостите като рисковете от разпространение на вируси значително се ограничават.\n \nЛокален информационен източник\n \nВ добавка, гостите могат да получават директно на телефона си информация за всички предстоящи събития или услуги на територията на хотела или в близост до него. По този начин се свежда до минимум изразходването на хартия за брошури, плакати, менюта и др.\n \nСред останалите предимства на приложението са многоезичен интерфейс, оптимизиран за гости от различни държави, както и многобройни детайлни статистики, които дават ценна информация на собствениците на хотели и заведения. То е оптимизирано и за ол-инклузив комплекси, много от които предлагат достатъчно услуги, които могат да се дигитализират и да станат достъпни през личните смартфони на клиентите.\n \n\nТагове\nмобилно приложение\nтуристически технологии\nхотелиерски услуги\n\n\nСподетелете във\n\n\n\n\n\n\n\n\n\n\n\n\n\n\nЗа Пътешественик\n\n Идеята за уебсайт, в който да съберем историите и снимките си от пътувания в България и чужбина, се роди спонтанно в един съвсем обикновен работен ден, но се превърна в нещо специално – в страст за целия ни екип.\n\n\n\n\n\n\n\n",
            "\nПоследвайте ни\n\n\n\n\n\n\n\n"
        ],
        "comment-author":null,
        "comment-text":null
    },
    {
        "headline":"Десет любопитни туристически дестинации в България, за които може и да не сте чували",
        "date":"2021-05-05T16:45:00+03:00",
        "content":[
            "\nНастъпващата пролет е време, в което много хора провеждат своите дълго очаквани почивки и екскурзии. За мнозина ситуацията, в която се намираме и свързаните с нея ограничения за пътуване в чужбина, са повод да преоткрият красотата и историята на България. Туристическата онлайн платформа Luxury Discounts, която е и организатор на кампанията “Безопасна почивка”, публикува десет любопитни, но малко популярни, дестинации у нас. Те са добър вариант за семейно пътуване или просто за разходка с приятели през предстоящите празници, при спазване на всички изисквания за безопасност.\n \nАладжа манастир край Варна\n \nНа 14 км. от морската ни столица се намира скалният Аладжа манастир. Помещенията му са издълбани във варовикова скала, висока почти 40 метра. Названието му означава “пъстър” (от турски език), а според легендите негов патрон е Свети Спас. Днес манастирът е популярна туристическа дестинация, посещавана от хиляди туристи. На негова територия се реализира аудио-визуалният спектакъл “Легенди от Аладжа манастир”. От 1968 г. обектът е обявен за архитектурно-строителен паметник с национално значение.\n \nАрхеологически комплекс Калето\n \nНамиращ се в близост до гр. Мездра, комплексът Калето често е наричан кръстопът на цивилизациите, тъй като в него са събрани останки от цялата човешка история. При археологически разкопки в него са открити находки от праисторията до късното Средновековие. Днес местността свързва Дунавската равнина със Софийското поле, а в миналото от там е минавал пътят, свързващ римския град Ескус със Сердика. Комплексът, разположен на скалист рид, надвесен над р. Искър и до днес пази следи от цивилизации на цели 7000 години.\n \nЯзовир Пчелина\n \nЕдна любопитна дестинация в близост до София е язовир Пчелина. Той се намира на около 20 км. от гр. Радомир и покрива площ от 5.38 кв. километра. Мястото, което е изключително живописно, по времето на Османската империя е имало специален статут, тъй като там са живели българи, служили в османските войски. Днес над язовира се намира местността “Скалата”. На нея е разположена църквата “Свети Йоан Летни”, в която са запазени стенописи от 15 и 16 век. Всяка година през пролетта доброволци се събират да почистват язовира.\n \nСтобските пирамиди\n \nДруг природен феномен, който е и чудесно място за разходка в близост до София, са Стобските пирамиди. Тези скални образувания са се оформили от лесно рушащи се скали и почва, в следствие на течащата вода от дъждове или снеготопене, която е отмила горния скален или почвен слой. Живописните им композиции носят различни дадени им от народа имена – Кулите, Чуките, Самодивски комини, Зъберите, Братята и др. Най-известната група, наречена Сватовете, е свързана с древна легенда. \n \nХотнишки водопад\n \nХотнишкият водопад, известен още под името “Кая бунар”, e най-високият в областта на Велико Търново – цели 30 метра. Река Бохот, която го захранва, е дълга 32 км. и извира край великотърновското село Ново село, минава през село Балван и след това покрай село Хотница, за да продължи към Дунавската равнина и накрая да се влее в река Росица, недалеч от останките на античния римски град Никополис ад Иструм. Посещението до водопада може да се комбинира с посещение до античния град край село Никюп, а също и с посещение до Еменския и Зараповския водопади.\n \nВъженият мост до с. Лисиците\n \nИзграден в най-тясната част на язовир “Студен кладенец”, това е най-дългият въжен мост на територията на страната ни – цели 260 метра. До него се достига от с. Широко поле или по жп линията, водеща към селото като районът е изключително живописен. Красива гледка е и крепостта “Моняк”.\n \nКрепостта Овеч\n \nКаменната крепост Овеч, разположена на 50 км. от гр. Провадия, е известна с няколкото си имена, най-старото от които е византийското Поврат. Тя съществува още от трети век като се е използвала от траки, римляни, византийци, българи и турци. Най-силният период на укреплението е през ХІІ – ХІV в., когато Овеч е военен, религиозен, икономически и административен център в региона. Днес в близост до него се намират говорещият кладенец, дълбок 79 м, митрополитската църква, рицарският затвор, кулата с дяволската пътечка и Калугерските дупки.\n \nШуменска крепост\n \nТова е една от най-известните забележителности в района на град Шумен. Тя е построена от траките и през годините е възстановявана от римляни, византийци и българи. Крепостта е имала важна роля по време на Първото и Второто българско царство, когато градът се е намирал зад стените й и постепенно се е превърнал във важен икономически и културен център за страната. Днес Шуменската крепост е възродена като музей на открито. А най-голям интерес за посетителите представлява възстановената кула на крепостта, от която се разкрива красива гледка към град Шумен и природния парк Шуменско плато.\n \nсело Елешница\n \nРазположено в долината на река Златарица, на 18 км. източно от Разлог, селото разполага с богато културно наследство. Край Елешница са открити предмети и съдове от тракийско време. Днес в района има минерален извор с лечебни свойства и са изградени два балнеоложки лечебни центъра. В близост се намира и църквата “Св. Атанас”, която е известна с ценния си иконопис.\n \nЧервената църква\n \nРаннохристиянска базилика Червената църква се намира на 2 км. североизточно от Перущица. Изградена още през ранното средновековие, днес тя е архитектурен и археологически паметник от национално значение, под егидата на ЮНЕСКО. Храмът е изграден от червени римски тухли, разположени върху масивна каменна основа, на което дължи характерния си цвят и популярното си наименование.\n\nТагове\nзабележителности\nПочивка в България\nтуризъм\n\n\nСподетелете във\n\n\n\n\n\n\n\n\n\n\n\n\n\n\nЗа Пътешественик\n\n Идеята за уебсайт, в който да съберем историите и снимките си от пътувания в България и чужбина, се роди спонтанно в един съвсем обикновен работен ден, но се превърна в нещо специално – в страст за целия ни екип.\n\n\n\n\n\n\n\n",
            "\nПоследвайте ни\n\n\n\n\n\n\n\n"
        ],
        "comment-author":null,
        "comment-text":null
    },
    {
        "headline":"Чек лист за кратко пътуване: Какво не бива да пропускаме?",
        "date":"2021-04-20T09:52:18+03:00",
        "content":[
            "\nГотови ли сте за кратко бягство от реалността?\nАко от брега на морето ви дели повече от месец, значи е време да помислите как да оползотворите уикендите, докато отпуската все по-малко ви прилича на мираж. С други думи, превърнете съботите и неделите във вълнуваща възможност да грабите от лятото с пълни шепи и вятър в косите.\nНашето предложение: Поглезете се с 48-часов маратон, далеч от офиса и дома.\nЗа бързата организация на подобно приключение са необходими точно три неща: приятна компания, свежа дестинация и кратък чек лист, който включва всичко необходимо за безпроблемна почивка.\nВсеки от нас познава онова особено чувство, последвано от дълго и разточително “Еееее….”. След него най-често следва връщане до вкъщи, нажежаване на обстановката и не на последно място, промяна в плана.\nИмате два, а в най-добрия случай, три дни за бягство от ежедневието. Точно затова определено не си струва да губите и минута в събиране на ненужни вещи.\n\nСпестете си усилия, нерви и време и следвайте нашия чек лист за кратки пътувания:\nДокументи и пари\n\nЛична карта (Проверете датата на валидност)\nШофьорска книжка\nКредитни и дебитни карти\nПари в кеш\n\nТехника\n\nТелефон\nЗарядно\nВъншна батерия\nФотоапарат\n\nДрехи:\n\nЯке – подходящо за сезона и дестинацията\nПотници, тениски, блузи, дънки\nПижама, нощница\nБельо и чорапи\n\nОбувки:\n\nУдобни, ежедневни обувки\n\nКозметика:\n\nЧетка и паста за зъби\nСапун, душ гел\nКрем за лице и тяло\nГримове (за дамите)\nДезодорант\nПарфюм\nДамски принадлежности\nСухи и мокри кърпички\n\nАксесоари:\n\nОчила – диоптрични\/ слънчеви\nЧанта\nЧасовник\nКолан\nШапка\nМалко огледалце\nЧетка\/гребен за коса\n\nДруги:\n\nЛекарства – болкоуспокояващи, противоалергични, витамини, при настинка и грип\nЛепенки\n\n\n \n\nТагове\nfeatured\nбягство\nлято\nморе\nприключение\nпътуване\nуикенд\nчек лист\n\n\nСподетелете във\n\n\n\n\n\n\n\n\n\n\n\n\n\n\nЗа Пътешественик.com\n\n В уебсайта www.пътешественик.com можете да намерите интересни статии, галерии и видеа за най-вълшебните кътчета от нашата планета.\r\n\r\nПубликуваме вашите истории, любими кадри и пътеписи, като за най-запалените пътешественици ще имаме специални изненади.\r\nИ нека пътуването започне!\n\n\n\n\n\n\n\n",
            "\nПоследвайте ни\n\n\n\n\n\n\n\n"
        ],
        "comment-author":null,
        "comment-text":null
    },
    {
        "headline":"Доминикана e новата гореща дестинация за българските туристи",
        "date":"2021-04-16T18:56:01+03:00",
        "content":[
            "\nЗа влизане в страната не се изисква PCR тест, а посещението е подходящо през цялата година\n \nСлед като през последните месеци хиляди туристи от цял свят, включително и българи, избраха да почиват на остров Занзибар, сега като нова топ дестинация за пътуване по време на пандемия се очертава Доминиканската република. Не по-малко екзотична и също толкова гостоприемна, тя привлича вниманието на туристите с олекотените противоепидемични мерки, както и с това, че за влизане в страната също не се изисква PCR тест\n \nВ добавка времето в Доминикана е подходящо за посещение през цялата година, а островната страна, намираща се близо до Куба – между Карибско море и Атлантическия океан, има много какво да покаже. Това е например едно от местата, където Колумб за първи път акостира на американска земя. По-късно островът става владение на Франция и през годините неговите брегове са станали свидетели на множество исторически събития. Освен с интересната си история, страната се отличава и с кристално чистото си море, красиви плажове и вкусна храна.\n \nЗаради нарасналия интерес към островната държава, българската онлайн туристическа платформа Luxury Discount пусна съвсем наскоро нов пакет “Почивка в Доминикана”. Той осигурява на туристите седем дни безопасен престой в горещата туристическа дестинация.\n \n“Целта на нашата дигитална платформа е да помогнем на българите отново да пътуват нормално и безопасно. Вярваме, че пътуването е важна част от нормалния живот и искаме да върнем това усещане сред българските туристи, дори и в условията на пандемия. Още със старта на платформата ние направихме партньорства с подбрани български хотели, в които спазването на мерките за безопасност, както и качественото обслужване са на високо ниво. Добавянето на почивка в Доминиканската република в портфолиото ни ще разшири възможностите на съгражданите ни да пътуват, без да се притесняват от зарази” – споделя Свилен Петков, основател на Luxury Discounts.\n \nТехнологичната платформа за пътувания вече стана разпознаваема у нас с кампанията си “Почивка в България”, която оказа подкрепа на българския туристически сектор да се възстанови от кризата през първите месеци на пандемията. По-късно нейната инициатива “Безопасна почивка” постави акцента върху безопасните условия за престой в българските хотели.\n \n\nТагове\nДоминиканска република\nпочивка\nтуризъм\n\n\nСподетелете във\n\n\n\n\n\n\n\n\n\n\n\n\n\n\nЗа Пътешественик\n\n Идеята за уебсайт, в който да съберем историите и снимките си от пътувания в България и чужбина, се роди спонтанно в един съвсем обикновен работен ден, но се превърна в нещо специално – в страст за целия ни екип.\n\n\n\n\n\n\n\n",
            "\nПоследвайте ни\n\n\n\n\n\n\n\n"
        ],
        "comment-author":null,
        "comment-text":null
    },
    {
        "headline":"Прогнози за туризма в пост - ковид ерата",
        "date":"2021-03-12T17:08:58+02:00",
        "content":[
            "\n \nВижте как сегментът ще излезе от кризата и как ще се преобрази през следващите месеци\n \nПо всичко личи, че и тази година ще е трудна за туристическия сектор, който е сред най-силно засегнатите от кризата с COVID-19. Добрата новина все пак е, че браншът вече се приспособява към новата ситуация, въвежда нови практики, технологии и модели на работа. А ако ваксинацията върви добре и третата вълна не се окаже твърде сериозна, мнозина очакват постепенно възстановяване на българския туризъм и постигането на по-добри резултати, в сравнение с 2020 година.\n \n“В тези условия дигиталните технологии ще играят все по-значима роля за възстановяването на доверието в българските хотели. Важен фактор ще бъде и гъвкавостта, която ще позволи на играчите в сектора да реагират бързо на динамично променящата се обстановка” – споделя Свилен Петков, основател на българската туристическа платформа Luxury Discounts. Компанията неотдавна стартира своята инициатива “Безопасна почивка”, за да акцентира върху сигурността и безопасността в хотелите. Ето и някои от най-значимите тенденции, които според екипа на платформата, ще оказват влияние на бранша през следващите месеци.\n \nПовече локални почивки\n \nЗатруднените презгранични пътувания принудиха туристите както у нас, така и по света да потърсят нови изживявания на територията на собствените си държави. Затова и очаквано хотелите у нас ще продължават да разчитат на български туристи. Добрата новина е, че според проучване на Luxury Discounts, проведено сред над 1000 българи, голяма част от тях продължават да имат интерес към пътувания с цел почивка.\n \nНови и по-креативни туристически оферти\n \nЗа привличането на туристи, хотелите ще разчитат на повече креативност в офертите си. Те ще включват възстановителни процедури за хора, прекарали Ковид-19, както и популяризирането на “свободни от ковид зони” – т.е. такива, в които няма никакви случаи на болестта.\n \nПо-гъвкави условия за разплащане\n \nВ тази динамично променяща се обстановка хотелите и туристическите платформи ще трябва да гарантират на туристите, че те няма да изгубят парите си, вложени предварително в резервации. Това е и причината в много от хотелите, с които работи платформата Luxury Discounts, да предлагат пълно възстановяване на сумата до ден преди самото настаняване. Тепърва предстои да виждаме подобни гъвкави модели, което ще гарантира на почиващите сигурност не само за тяхното здраве, а и за парите им.\n \nИновации\n \nВ опита си да осигурят по-висока степен на безопасност, хотелите ще внедряват все повече безконтактни плащания, както и гласови асистенти и услуги, които елиминират нуждата от докосване на общи повърхности. Липсата на физически контакт, избягването на струпване на хора, както и дезинфекцията са в основата на повечето хотелски иновации.\n \nПротивоепидемиологичните условия ще са “новите хотелски звезди”\n \nВсе повече почиващи ще изискват предварително информация за направеното от хотелите в областта на противоепидемиологичните мерки, преди да се настанят в тях. Засилената хигиена ще продължава да бъде норма, а дезинфектантите, мокрите кърпички и маските – да ни придружават навсякъде и през тази година. “Стартирайки нашата кампания #безопаснапочивка, ние целим да акцентираме върху добрите практики в тази област и да помогнем на българските туристи да изберат сигурни хотели, където ще почиват спокойно” – споделя още Свилен Петков.\n \nПо-кратки маршрути и близки дестинации\n \nСъвсем естествено в условията на пандемия хората, които решат да предприемат пътуване, предпочитат то да е до по-близка дестинация. Никой не иска нова извънредна ситуация да го завари на другия край на света. В добавка – използването на собствен автомобил ще бъде все по-предпочитано пред самолети, автобуси и влакове, когато е възможно. А това е още един фактор в полза на по-близките дестинации.\n \n\nТагове\nкриза в туризма\nтуризъм\nтуристически технологии\nХотели\n\n\nСподетелете във\n\n\n\n\n\n\n\n\n\n\n\n\n\n\nЗа Пътешественик\n\n Идеята за уебсайт, в който да съберем историите и снимките си от пътувания в България и чужбина, се роди спонтанно в един съвсем обикновен работен ден, но се превърна в нещо специално – в страст за целия ни екип.\n\n\n\n\n\n\n\n",
            "\nПоследвайте ни\n\n\n\n\n\n\n\n"
        ],
        "comment-author":null,
        "comment-text":null
    },
    {
        "headline":"Малдиви или Занзибар - какво да изберем за своята почивка",
        "date":"2021-02-16T12:37:49+02:00",
        "content":[
            "\nПодарете си вълнуваща почивка на Малдивите или на остров Занзибар тази пролет. Не пропускайте възможността да се потопите в почти нереалния свят на тропическия рай на Малдивите или екзотичната красота на Занзибар.\nЕкзотик Холидей ви предоставя уникалната възможност да прекарате априлската си ваканция на остров Занзибар или да посрещнете Великден и майските празници в топлата прегръдка на Малдивите. Само сега имате реален шанс да посетите най-желаните за българите дестинации с чартърен полет от София.\nБлагодарение на големия интерес към предложенията на Екзотик Холидей за вълнуваща почивка, двете програми за остров Занзибар ще бъдат осъществени с чартърен полет от София. Продължителността на екзотичната ви почивка е 10 дни, в която влизат 7 нощувки в мечтания от вас хотел по избор на остров Занзибар и Танзания.\nПакетната цена включва самолетните билети с всички летищни таки и включен регистриран багаж  до 20 кг и ръчен багаж до 7 кг., трансферите летище-хотел-летище, 7 нощувки по избор, медицинска застраховка, PCR тест, ако е необходим при завръщането ви в България.\nАко Занзибар е вашият избор, можете да изберете екзотично сафари в Танзания и почивка в Занзибар или вълнуваща разходка през историята на острова. Датата на двете екзотични почивки е от 02.04.2021 до 11.04.2021.\nВ случай че предпочитате да прекарате великденските празници на Малдивите, Екзотик Холидей ви предлага уникалната възможност да се насладите на тюркоазените лагуни, стъкления пясък и тропическия рай на фантастичната цена от 1399 евро. Можете да изберете мечтания от вас хотел и да се включите в допълнителни екскурзии.\nАко обичате да изследвате подводния свят, сега имате възможност на се насладите на топлите води на океана, да видите делфини, акули и гигантски скат. Избягайте от реалността и се потопете в магията на слънчевите плажове, изумрудените крайбрежни води, приказните рифове, екзотичните палми.\nПрограмата е с чартърен полет на България Ер за дати 29.04 – 08.05.2021г.\nЗащо да изберете Екзотик Холидей? Защото програмите на туроператора ви дават възможност сами да изберете хотела, в който ще отседнете, като ви предлагат надеждни хотели с топ локация и обратна връзка. Имате голям избор от екскурзии и опитни водачи, които ще пътуват с вас. Заложените цени на горивата са реални, към днешна дата, без да бъдат събирани допълнителни такива.\n \n\nТагове\nЗанзибар\nМалдиви\nпочивка\n\n\nСподетелете във\n\n\n\n\n\n\n\n\n\n\n\n\n\n\nЗа Пътешественик\n\n Идеята за уебсайт, в който да съберем историите и снимките си от пътувания в България и чужбина, се роди спонтанно в един съвсем обикновен работен ден, но се превърна в нещо специално – в страст за целия ни екип.\n\n\n\n\n\n\n\n",
            "\nПоследвайте ни\n\n\n\n\n\n\n\n"
        ],
        "comment-author":null,
        "comment-text":null
    },
    {
        "headline":"Платформата за дигитализация на заведенията TouchMenu навлезе и в сегмента на приложенията за хотели",
        "date":"2021-01-22T20:26:12+02:00",
        "content":[
            "\nСофтуерът предлага редица иновации за хотелиерския бранш, създавайки безконтактна и по-безопасна среда за техните гости\nБългарската платформа за дигитализация на заведенията TouchMenu навлезе успешно и в хотелиерския бранш у нас. Софтуерът предлага редица нови възможности за управление на отношенията с гостите на хотелите и може да реши много от проблемите, възникнали заради пандемията от COVID-19. Припомняме, че платформата стартира като дигитално меню за заведения, която позволява на клиентите да си поръчват направо през телефона, както и да откриват подходящо заведение в близост до тях.\n„През последните месеци разширихме много функционалността на TouchMenu и си дадохме сметка, че и други малки и средни бизнеси в България имат нужда от подобни технологични решения. Типичен пример са хотелите, които в момента са изправени пред редица предизвикателства. Затова и разработихме много нови функционалности, които улесняват работата на техния персонал и общуването с клиентите, създавайки цялостна безконтактна среда за поръчка на хотелски услуги “ – сподели Тодор Бобев, създател на платформата.\nТя позволява на хотелите да се представят по-добре пред потенциалните си клиенти, да общуват по-лесно с тях, както и да предлагат през него различни услуги – спа процедури, ски оборудване, поръчки от хотелските заведения и други. Тя поддържа също и разплащания с кредитни карти, като те се пренасочват директно по сметката на съответния хотел или ресторант, а TouchMenu не е посредник при транзакциите. Добавена е и опция при поръчка клиентът да избере сумата да се добави към сметката на стаята, наета от него. В близко бъдеще в приложението ще заработи и функционалност за запазване на часове.\nЗа да подпомогне на българския туризъм в настоящия труден момент, софтуерната фирма предлага и зимен пакет. Той позволява на хотелите в зимните ни курорти, които започнат да използват TouchMenu до края на април, да го ползват безплатно за един месец. Целта е през този период те да се уверят в огромните предимства на платформата.\n„Желанието ни е да помогнем на българския бизнес в настоящата ситуация и разполагаме с технологични решения за много от техните проблеми. Затова и логично искаме да ги направим много по-достъпни за заведения, хотели и други компании. Можем да спомогнем за създаването в тях на една безконтактна среда, за избягване струпванията на хора, за по-гъвкава комуникация и не на последно място – да им дадем нови канали за продажба“ – посочи още Тодор Бобев.\nОснователят на TouchMenu добави още, че платформата може да бъде внедрена и да заработи в нов обект буквално за два работни дни. Междувременно през последните месеци тя е обновила изцяло и своята визия, лого и уебсайт. Променена е и политиката за дистрибуция, а компанията в момента е в процес на набиране на търговски партньори.\n \n\nТагове\nTOUCHMENU\nДИГИТАЛНО МЕНЮ\nЗАВЕДЕНИЯ\nХотели\n\n\nСподетелете във\n\n\n\n\n\n\n\n\n\n\n\n\n\n\nЗа Пътешественик\n\n Идеята за уебсайт, в който да съберем историите и снимките си от пътувания в България и чужбина, се роди спонтанно в един съвсем обикновен работен ден, но се превърна в нещо специално – в страст за целия ни екип.\n\n\n\n\n\n\n\n",
            "\nПоследвайте ни\n\n\n\n\n\n\n\n"
        ],
        "comment-author":null,
        "comment-text":null
    },
    {
        "headline":"Ски зона Пампорово възобновява работа от днес - 16 януари",
        "date":"2021-01-16T12:16:39+02:00",
        "content":[
            "\nДнес – 16 януари, Пампорово отново е достъпен за зимни спортове, а операторът на ски зоната обяви запазване на промоционалните цени на лифт картите до 22 януари включително.\nПрез последните 5 денонощия снежните оръдия в Пампорово работят с пълен капацитет и произвеждат сняг по пистите. От днес ще бъдат отлично подготвени и отворени минимум 70% от ски зоната, а в следващите дни ще бъдат пуснати още писти и курортът ще заработи почти изцяло.\nЗа радост на всички времето най-после се нормализира и в курорта, освен изкуствен сняг, през последните дни има и периодични снеговалежи, които допринасят за значителното подобряване на условията за ски и сноуборд.\nЦената на дневната лифт карта остава 52 лв. за възрастен и 31 лв. за дете до 22 януари включително, като от “Пампорово” АД препоръчват всички посетители да закупуват картите си директно през новия онлайн магазин на www.pamporovo.me, за да направят преживяването си по-приятно, като избегнат напълно чакането на опашки и прекарат повече време по пистите.\nДо края на януари можете да се възползвате и от допълнителни 10% отстъпка за седмично настаняване в студио А43а в Green Life Pamporovo.\n\n \nОсвен ски и сноуборд по белите писти в курорта посетителите могат да се възползват и от други интересни активности на открито, предлагани от Туристически център “Пампорово”, сред които зимни преходи и преходи със снегоходки, конна езда, моторни шейни и други.\nСледващата неделя – 24 януари, от центъра организират второто поредно издание на събитието “Първи стъпки в ски бягането с Екатерина Дафовска”, което има за цел да популяризира спорта сред повече хора в страната, а желаещите да опитат имат шанса да получат първия си урок лично от олимпийската ни шампионка Екатерина Дафовска.\nЗа актуална информация за отворени писти и работещи съоръжения, метеорологичната обстановка и всичко в Пампорово следете сайта www.pamporovo.me и социалните канали на курорта или се обадете на 070017702\nИзточник: www.capital.bg\n\nТагове\nПампорово\n\n\nСподетелете във\n\n\n\n\n\n\n\n\n\n\n\n\n\n\nЗа Пътешественик\n\n Идеята за уебсайт, в който да съберем историите и снимките си от пътувания в България и чужбина, се роди спонтанно в един съвсем обикновен работен ден, но се превърна в нещо специално – в страст за целия ни екип.\n\n\n\n\n\n\n\n",
            "\nПоследвайте ни\n\n\n\n\n\n\n\n"
        ],
        "comment-author":null,
        "comment-text":null
    },
    {
        "headline":"Българите продължават да пътуват активно, въпреки пандемията",
        "date":"2021-01-15T10:20:36+02:00",
        "content":[
            "\nЕдва 19% от българите са спряли напълно да пътуват. На въпроса „В каква степен сте ограничили пътуванията поради препоръките и\/или мерките, наложени за борба с коронавируса?“ 13% отговарят, че не са се ограничили в никаква степен и пътуват постоянно, 39% – че пътуват, но доста по-рядко, а 29% – че го правят само когато им се налага. Това става ясно от проучване, проведено от екипа на българската туристическа платформа Luxury Discounts сред нейните потребители. Сайтът, който свързва хотели и туристи, е провел запитването сред над 1000 свои клиенти, от които 81% са жени. По отношение на възрастта най-голям брой участници (41%) са между 46 и 60 години, 32% са между 31 и 45 години, 21% – между 18 и 30 години, а 5% – над 60 години.\n \nПо отношение на причините, които биха мотивирали българските туристи да предприемат пътуване по време на пандемия, най-много от запитаните (38%) отговарят, че това може да е „супер изгодна оферта“, а с 2% по-малко (36%) посочват нуждата от нови преживявания. Следват 21%, за които основна причина може да бъде осъществяването на вече планирано пътуване, за 19% достатъчен повод може да е романтичен уикенд, а 12% отговарят, че не биха пътували при никакви обстоятелства по време на пандемия. 27% от запитаните споделят, че разглеждат оферти за пътуване и почивка доста често, 24% – понякога, 23% – често, а 9% – доста рядко.\n \nНа въпроса „Какво най-много ви възпрепятства да предприемете пътуване?“ 37% от участниците в проучването на Luxury Discounts посочват, че това е поставянето на нови ограничения, свързани с разпространяването на вируса. Други 22% посочват като причина неяснотата за бъдещото си финансово състояние, за 19% това е страхът от заразяване с вируса, а за 12% – 14-дневната задължителна изолация. Едва 8% обаче са отговорили, че нищо не ги възпрепятства, а 1% са посочили като причина подозренията, че са заразени с вируса.\n \nПо отношение на дестинациите, 64% от запитаните са посочили, че биха отишли в СПА курорт с минерална вода, докато 31% биха предпочели вила в планината. За 20% изборът пада върху малко селце с развит селски туризъм, а по 11% са заложили на хижа и на възрожденски български град. Най-много от запитаните (54%) посочват, че биха пътували със семейството си, 25% – с приятели, 39% биха са избрали и варианта да пътуват с партньор, а едва 4% са посочили, че предпочитат да са сами. На въпроса какъв тип хотел биха избрали за своята почивка, ако бъде запазена настоящата ситуация, най-много (42%) са отговорили, че това би бил хотел, който предлага разнообразни СПА процедури, за да повишат имунитета си. За 35% изборът е върху луксозен хотел, в който са сигурни, че са спазени всички мерки, а за 28% – върху отделна къща или вила, където няма други хора. 20% от участниците в изследването са избрали хотел, който вече са посещавали и в него се чувстват защитени.\n\nТагове\nпочивка\nпътуване\nтуризъм\n\n\nСподетелете във\n\n\n\n\n\n\n\n\n\n\n\n\n\n\nЗа Пътешественик\n\n Идеята за уебсайт, в който да съберем историите и снимките си от пътувания в България и чужбина, се роди спонтанно в един съвсем обикновен работен ден, но се превърна в нещо специално – в страст за целия ни екип.\n\n\n\n\n\n\n\n",
            "\nПоследвайте ни\n\n\n\n\n\n\n\n"
        ],
        "comment-author":null,
        "comment-text":null
    },
    {
        "headline":"Как да изберем качествен фенер за туризъм",
        "date":"2021-01-08T15:46:32+02:00",
        "content":[
            "\nПланината е привлекателна дестинация за туристите през всички сезони. В разгара на зимата обаче условията стават все по-трудни и предизвикателни, дори и за планинари с дългогодишен опит. В тази статия сме събрали едни от най-важните съвети на спасителите как да се подготвим и каква екипировка да изберем, за да сме сигурни и защитени в планината.\n \nИнформационна подготовка\n \nИзлетът по високите места през зимата трябва да бъде внимателно планиран. За хората, които нямат опит в изкачването, най-добре е да бъдат водени от опитен планинар. Ако обаче няма такава възможност, препоръчително е маршрутът да бъде предварително проучен. Важно освен това е той да бъде съобразен с възможностите на конкретната туристическа група, както и с метеорологичната обстановка. \n \nЗа всеки, който планира преход през зимата, е важно се снабди с карта на района, да се запознае със зимните маркировки, както и да има предвид, че е възможно някои от тях да са затрупани в снега. Специалистите съветват още туристите да имат готовност да се върнат обратно по своя маршрут, ако времето внезапно се промени.\n \nОсновна екипировка\n \nСледващото много важно условие за осъществяването на безпроблемен преход в планината, е подготовката с подходяща за сезона екипировка и оборудване. От първа необходимост е наличието на достатъчно дрехи, вода, храна, зареден мобилен телефон. За зимния сезон особено важно е да вземете щеки, котки, компас, както и средства за осветление като фенер и челник.\n \nИзбор на фенери и челници\n \nЩе се спрем по-подробно на тези два аксесоара от екипировката, тъй като през зимата те могат да се окажат много полезни и дори жизненоспасяващи в планината. \n \n\n \nЧелникът Outdoor Sports Ultralight H30R на популярната компания VARTA например е изключително удобен за излети в планината. Водещият производител на батерии представи устройстовото в рамките на своята кампания #TougherThanLife. \nТой е лек и компактен (с тегло от едва 47 грама) и може лесно да се носи в туристическа раница. Може също да се постави на главата с помощта на удобна лента, което улеснява изкачването на стръмни планински склонове.\n \nЧелникът на VARTA притежава и мощна вградена акумулаторна батерия, която му осигурява 21-часова работа без необходимост от зареждане. Това го прави изключително подходящ за употреба сред природата, където възможностите за презареждане са ограничени. Най-голямото му предимство на открито обаче е големият обхват на светлинния му лъч. Той достига до 91 метра с яркост до 300 лумена, което го прави добър помощник при възникването на всякакви непредвидени ситуации в планината. В добавка – устройството притежава и водна защита, така че употребата му възможна и при дъждовни, и при снежни условия.\n \n\n \nЗа любителите на туристическите преходи в планината VARTA предлага и още един полезен аксесоар – супер-издръжлив фенер VARTA F30 Pro. Основното негово предимство е, че няма лесно да се повреди, ако падне от високо или във вода. Лъчът му осветява на разстояние до 279 метра с обща светлинна мощност до 650 лумена, което го прави наистина полезен в планината и особено при преход в пещери.\n \nПодобно на челника, теглото и размерите му са изключително компактни – едва 507 грама и 228 милиметра. В добавка – той работи с 6 мощни батерии, които, му осигуряват възможност да се използва при продължителни преходи, тъй като издържа 75 часа с едно зареждане.\n \nСред останалите жизнено важни за прехода в планината аксесоари са: подходящи за сезона туристически обувки, спален чувал и постелка, аптечка с материали или медикаменти, които биха потрябвали в зимни условия и др. \n \nОсобено полезни биха били също така компасът и  дори наличието на джипиес (GPS), тъй като често в зимните условия пътеките са скрити в снега. Съществуват и рискове от падане на лавини, както и от подхлъзвания при избор на неподходящ маршрут.\n \nСпециалистите предупреждават, че планинският туризъм в суровия зимен сезон може да бъде опасен. Затова всеки, който предприема преход тогава, трябва да е добре информиран и подготвен с нужната екипировка и аксесоари. \n\nТагове\nOutdoor Sports Ultralight H30R\nVARTA\nVARTA F30 Pro\nфенер\nчелник\n\n\nСподетелете във\n\n\n\n\n\n\n\n\n\n\n\n\n\n\nЗа Пътешественик\n\n Идеята за уебсайт, в който да съберем историите и снимките си от пътувания в България и чужбина, се роди спонтанно в един съвсем обикновен работен ден, но се превърна в нещо специално – в страст за целия ни екип.\n\n\n\n\n\n\n\n",
            "\nПоследвайте ни\n\n\n\n\n\n\n\n"
        ],
        "comment-author":null,
        "comment-text":null
    },
    {
        "headline":"Аз, Книгата! Или Необикновеният разказ на едно пътуващо произведение",
        "date":"2020-12-29T16:32:06+02:00",
        "content":[
            "\n„Да си пътуваща книга сигурно е едно от най-невероятните неща, които могат да ви се случат. Аз съм истинска щастливка. Все още не съм обиколила света, но ми е в списъка. Била съм в Дубай, Тайланд, на Малдивите, в Тунис, в Бразилия и Кабо Верде… Била съм къде ли не. Страниците ми носят отпечатъка от всяко едно пътешествие – намачкани и леко влажни, със ситен бял пясък по тях и дъх на океан… Само с едно докосване мога да ви пренеса на най-екзотичното местенце по света.\nНо Малдивите са ми любими! С дивите си кокосови палми и пясък, по-ситен от пудра захар, който още не мога да изтръскам от кориците си, те ме плениха и част от мен завинаги ще остане там…\nПрепоръчвам ви да отседнете в някой от стотиците ризорти, а не на остров с местно население. Дълбоката мюсюлманска религия там може да ви дойде в повече, а и на свободното плажуване не се гледа с добри очи. За сметка на това, в курортите ще се радвате на цял един остров само за вас и хотела, който сте избрали.\nГмуркането е задължително. Цветните спиращи дъха корали с обикалящата ги фауна никога няма да могат да се изтрият от страниците ми. Още пазя пръски от тюркоазените 30-градусови топли води по тях. А залезите… За тях може само моят създател да говори, благодарение на своето дар слово. Не всеки може да опише с думи пурпурния цвят на падащото зад океана слънце…\nКартините много напомнят на тези в Дубай. Но там е още по-горещо! 40-градусовите жеги едва не разтопиха мастилените ми букви – и от тях имам спомени по себе си. Космополитният характер на Емирствата доста ги отличава от екзотичните острови. Тук всичко е лукс, блясък, всичко е топ – най-високата сграда в света, най-големият мол, най-луксозният хотел, най-големият изкуствен архипелаг и пр., и пр. За мен тази дестинация е сред задължителните места, които всеки трябва да посети. Апропо, моята приятелка, книгата „1000 места, които е добре да видите, преди да умрете“, ще ви предложи още доста варианти.\nКато съвкупност от изживявания между космополитния град и екзотиката бих посочила определено Рио Де Жанейро. С райските си плажове, красиви сгради и тропически климат, тази дестинация намери специално място из моите страници. Мога да ви разказвам с часове за Захарната глава, за статуята на Кристо, за малките необитаеми острови и любимата ми лагуна Гунга. А ако искате да узнаете повече за топлината на бразилците и тяхната вяра в духовното, горещо ви препоръчвам заглавието на една моя позната „Мигове под южния кръст“ – пленителна книга за несломимия човешки дух.\nМоже би най-вълнуващо като приключение обаче в съдържанието ми си остава далечният Тайланд. Нищо не може да се сравни с тежкия влажен въздух, носещ леки нотки на чеснов сос и къри, който се усеща из курортните градчета. За търсачите на силни емоции, веселие и щур нощен живот ще препоръчам Пукет, а тези, които искат да се отдадат на релакс и да вникнат в азиатската култура, трябва да изберат уникалния Ко Самуй.\nНезабравими са и екскурзиите в Тайланд… Страниците ми трепеха от вълнение, когато се качихме на величествените слонове, но нищо не може да опише заливащия те адреналин, когато погалиш тигър по коремчето в парка Чианг Май.\nМога да ви разказвам още толкова много за своите пътешествия, но далеч по-завладяващо ще бъде сами да прочетете за тях. А още по-разтърсващо – да ги посетите като мен, пожела си прашната книга, която вече 10 години, откакто е купена, стои на етажерката. Тя никога не бе излизала от този дом. Също както собственика си, който бе неизлечимо болен…\n„Нямам търпение скоро отново да поема напът. Към мечтите, към залезите, към живота…\n \nЗавинаги Ваша,\nКнигата“\n\nТагове\nкниги\nпътуване\n\n\nСподетелете във\n\n\n\n\n\n\n\n\n\n\n\n\n\n\nЗа Пътешественик\n\n Идеята за уебсайт, в който да съберем историите и снимките си от пътувания в България и чужбина, се роди спонтанно в един съвсем обикновен работен ден, но се превърна в нещо специално – в страст за целия ни екип.\n\n\n\n\n\n\n\n",
            "\nПоследвайте ни\n\n\n\n\n\n\n\n"
        ],
        "comment-author":null,
        "comment-text":null
    },
    {
        "headline":"Участвайте в играта на VARTA и Pixelmedia.bg",
        "date":"2020-12-16T13:53:00+02:00",
        "content":[
            "\nУчаствайте в играта на VARTA и Pixelmedia.bg и двама от вас ще се сдобият с изключително здрав – indestructible фенер.\nУчастието в играта е изключително лесно. Трябва просто да отговорите на въпроса: “Кое ще е първото ми пътуване след пандемията?” и да публикувате отговора си в коментар под новината – тук.\nМоля, посочвайте e-mail адрес, на който да се свържем с Вас, в случай че спечелите. E-mail адресът ще бъде използван единствено за тази цел и няма да е видим за останалите потребители на сайта.\nКрайният срок за участие е до 23:59 ч. на 31.12.2020 година.\nДвама победители ще бъдат изтеглени чрез томбола сред всички участници и ще получат по един страхотен фенер на VARTA.\nЖелаем ви успех!\n\n\nТагове\nVARTA\nигра\nнеразрушим фенер\n\n\nСподетелете във\n\n\n\n\n\n\n\n\n\n\n\n\n\n\nЗа Пътешественик\n\n Идеята за уебсайт, в който да съберем историите и снимките си от пътувания в България и чужбина, се роди спонтанно в един съвсем обикновен работен ден, но се превърна в нещо специално – в страст за целия ни екип.\n\n\n\n\n\n\n\n",
            "\nПоследвайте ни\n\n\n\n\n\n\n\n"
        ],
        "comment-author":null,
        "comment-text":null
    },
    {
        "headline":"Пътуване по време на корановирус - въпроси и отговори",
        "date":"2020-12-10T17:19:18+02:00",
        "content":[
            "\nКой вид транспорт е препоръчителен? Ще предлага ли хотела всичко необходимо? Какъв вид пътуване е най-сигурно и подходящо? Вземайки предвид извънредното положение в България и цяла Европа както и току що започналото лято, в тази статия сме събрали всички, което ти е необходимо да знаеш за пътуванията, свободното време и туризма, ако планираш едно бягство.\nЛятото започна на 20 юни и преди началото на ваканционния период, отговаряме на 20 въпроса, които задава всеки пътешественик, в условията ня световна пандемия covid -19.\nТрябва ли да отменим планирани ваканции през юли, август или септември?\nЗависи от дестинацията. Точно сега коронавирус е много активен в Америка: Съединените Щати е страната в света с най-много смъртни случаи заради covid-19; Бразилия, е пицентъра на огнището в Латинска Америка, на трето място е Мексико. Епидемията се разраства се също в Южна Азия. Африка не е най-засегнатия континент, но изглежда, че пандемията се разраства и там и услугите, свързани със здравеопазването, в по-голямата част от страните са много отслабени. Ако се договориш с агенция за почивката си, посъветвай се с нея каква е ситуацията в страната, където отиваш, до най-малка подробност. Имай предвид, че някои страни са отворили границите си, но задължават пътешествениците да спазят карантина от две седмици. Такъв е случая с Обединеното Кралство.\nТрябва ли да пътуваме с някакъв вид документ, който удостоверява, че ще посетим дестинация като туристи?\nВ общия случай това не е необхидимо. Има държави, обаче които изискват представяне на отрицателен тест за covid -19. Такъв е случая със Словакия.\nПо-добре ли е оставането в България или пътуването из Европа?\nТози въпрос няма обективен отговор: зависи от това до колко комфортно се чувства всеки пътешественик, преминавайки (или не) граници в тези несигурни времена. Ваканцията в страната има две очевидни предимства. Първата е, че предполага по-къси маршрути, за които не е необходимо използването на самолет, влак, кораб или какъвто и да било друг вид транспорт, който предполага близост с непознати. Второто е, че изглежда по-лесно да се прибереш вкъщи преди да се е случила дори и най-малката неприятност. \nНо има дестинации в Стария континент, които се отличават с по-ниски степени на зараза. Европейската организация “Най-добри дестинации” проучи най-безопасните европейски плажове, взимайки под внимание критериите за ниски симптоми на зараза, размер, квадратни метри на свободно движещи се хора или близост до болници. Откри ги в Гърция, Мадейра, Алентехо и португалският Алгарве,  полуострова Хел в Полша, Малта, Латвия, Литва или немския остров Рюген. Също така са избрани още по-сигурни дестинации: онези, които са били по-малко засегнати от вируса, разполагат с указания за хигиена и дезинфекция и имат добра здравна инфракструктура. Към този лист е дабвен  Тбилиси и Батуми (Грузия), Хвар, Загреб и Риека (Хърватия), Азорските острови (Португалия), Орадеа и Сибиу (Румъния), Котор (Черна Гора), Варшава и Гданск (Полша), Виена (Австрия), Бохини – (Словения), Вилнюс (Литва), Рига (Латвия) и тайгата, във Финландия.\n\nКои страни остават затворени за чуждестранните туристи?\nНай-близката лятна дестинация за българите – Гърция преди няколко дни обяви, че ще прави PCR тестове на всички влизащи в страната туристи. Южна Африка обяви, че няма да приема международни туристи до 2021г; Шри Ланка ще отвори своите летища през август, с ограничения (посетителите ще трябва да се настанят в хотели, обявени в уеб сайта по туризъм на азиатската странa и да направят PCR тест 72 час преди полета или по време на своето пристигане); Аржентина затвори търговските си полети до септември.  Общо взето, онези страни, които са все още са на гребена на вълната на пандемията, все още не са обявили кога ще отворят наново границите си. Онези, които са част от Шенген (26 европейски страни) заедно отвориха границите си на 21 юни ( и сега не се налага спазването на карантина, с изключение на Обединеното Кралство). Все пак проверете особеностите на всяка страна преди да се отправите към нея.\n\nЩе има ли някакъв тип здравен паспорт, който ще определя ако си минал или не си минал вируса?\nКогато се открие ваксина, пътешественикът ще трябва да удостовери, че си я е сложил и е имунизиран срещу коронавирус. Паспорта би била дигитална версия на картон ваксинация, който съществува от 30 години и  някои страни изискват, за да може да влезеш в тяхната територия. Но все още няма ваксина и Световната Здравна Организация отказва имунния паспорт (този, който доказва дали човекът е минал вируса или не).\nКакъв вид пътувания са най-препоръчителни?\nОнези, които предлагат чист въздух, отворени пространства и са малко пренаселени. Екотурiзмът, активния туризъм, природата, пътуване с колело, кола или с кемпер и или спането в какъвто и да е вид селска къща ( без да е споделена с други гости ). Търсенето на селски къщи в сайтовете за обяви се е увеличило около 300% през първите дни на юни 2020 спрямо 2019; търсенето на кемпери с 30% в сравнение с миналата година.\nИма ли вид транспорт, който осигурява по-голяма сигурност при пътуване?\nЛичното превозно средство, ползвано от едно домакинство. Разбирасе при задължителна дезинфекция с всяко  влизане в колата. \nВзети ли са допълнителни мерки за авио и железопътните линии или корабите?\nКакто самолетите така и влаковете могат да достигнат до 100% запълняемост на местата. В самолетите геловете на спиртна основа ще бъдат задължителни; мерките за дезинфекция ще бъдат засилени; ще се елиминират голяма част от услугите на борда и и маските разбирасе ще останат задължителни. Още повече, че авиолиниите напомнят на пътниците да  използват маските по време на полета и да ги изхвърлят веднага длед него. Влаковете също подобряват системата си за дезинфекция. \nЩе се има ли някакъв здравен контрол преди да се качим на борда на самолет, кораб или влак?\nДа, при пътуване с обществен траспорт ще ви измерят температурата преди да се качатите на борда. Това ще се осъществява чрез темографски камери и ще се сканира регистрацята на данните за местоположението на пътника, aко е необходимо последващо проследяване.\nМоментът подходящ ли е за круиз?\nКачването на борда или не на круиз в тези времена на пандемия е личен избор, който зависи от това каква сигурност ще чувстваме, живеейки на кораб за определено време с малко или повече намалено пространство. Във всеки случай, няколко круизни компании  са отложили плаванията за това лято. Да, можем да кажем, че e добър момент от гледна точка на спестяването: цените падат и политиките за отмяна са по-гъвкави от всякога. \nЩе се удължи ли времето за придвижване, което е необходимо, за да се стигне до летището?\nНяма основателна причина за подобно притеснение.\nМоже ли да се носи дезинфекциращ гел в ръчния багаж?\nПравилника на Европейския съюз за пренасянето на течности в ръчния багаж продължава да е актуално, но може да се пренесе спиртен гел в шишенца не по-големи от 100 милилитра.\nКоя застраховка е най-подходяща?\nПрепоръчваме ви да проверите внимателно всички клаузи на застраховката си и да сключите тази, която включва всички нови опции спрямо актуалната ситуация с коранавирус. В зависимост от компанията, застраховката ще покрие едно хипотетично анулиране на пътуването основно поради две причини: инфекция, потвърдена чрез тест PCR или смъртен случай в семейството поради корановирус. Също така ще бъдат покрити плащанията за медицинските разходи, хирургическите, фармацевтните и производни на болничните ( до установения лимит, свързан с персоналните условия ), изпускането на транспорт и разбира се връщане.\nВключена ли е медицинската застраховка по време на пандемия извън България?\nВ предишния параграф е изложена информация както за пътната застраховка така и за медицинската застраховка: covid-19 е определена като болест с включена застрахователна полица и не като условия за пандемия. Ако пътуваме из Европа, европейската здравноосигурителна карта гарантира здравната услуга в случай на болест с коронавирус. Пътешественикът трябва да провери за кои дестинации е валидна и да разгледа в детайли нормите и процедурите на здравните власти за всяка от тях. Също така да бъде осведомен, че медицинската помощ невинаги е безплатна и в някои държави могат да ги помолят за фиксирана сума, плащане или процент от разходите.\nАко има втора вълна на епидемията и се върне затварянето на граници, авиокомпаниите и хотелите ще ни върнат ли парите?\nДлъжни са да го направят съгласно Европейския регламент на правата на пътниците в самолет, които дават право на консуматора да си възстанови изплатените суми, когато поради обяснима причина, се отмени полет, туристическа услуга или колективно пътуване.\nКое е най-важното, което да вземем предвид, когато правим резервация?\nУсловията на анулиране. Клиентът трябва  да се увери, че може да си възстанови парите, ако възникне някакъв вид проблем и да обърне внимание на малките букви при договорите, oсобено на неустойките, в случай, че не се  осъществи пътуването. Тук ви препоръчваме да платите авансова възможно най-ниска сума и да изберете онези услуги, които имат условия за безплатно анулиране.\nХотелите и апартаментите под наем имат ли еднакви правила за почистване?\nНе съществува регламент поставящ правила за почистването, въпреки че идеята е поставена на масата и сигурно ЕС скоро ще гласува такива препоръки. Всяка държава членка на ЕС има своите мерки и стандарти. В Испания например всичко е унифицирано и стандартите трабва да се спазват стриктно. \nКолко време трябва да мине след като си тръгнат предишните гости, за да може една стая или апартамент да е безопасен?\nНикакъв, ако почистването и дезинфекцията са се извършили правилно. Въпреки, че също е добре да се каже, че никой не може да гарантира дали едно място е 100 % сигурно. В началото на пандемията имаше изследвания, установени в лаборатория, че вирусът може да живее едни два дни в средата, зависимост от вида повърхност, към който се е прикрепил ( пластмаса, метал, алуминий ). Това може да доведе до възникване на погрешната представа, че веднъж щом гостът си е напуснал стаята си и тя е почистена занчи всичко е наред, за по-голяма сигурност е препоръчително да се изчакат 48 часа, за да се предложи на следващия гост.\nВключено ли ще е всичко в хотелите?\nДа. Бюфетите са разрешени, но при условие, че се предлагат индивидуални порции. Ако сте на почивка сред природата с повече простанство и чист въздух, може би ще се чувствате по-сигурно навън отколкото вътре и обратно, ако е в туристическа зона с много тълпа, навярно ще предпочетете да прекара повече време вътре, наслаждавайки се на уредите за свободно време, на спортните или услугите за анимации на хотела.\nЩе може ли да се насладим на басейните и спа услугите в хотелите и къмпинзите?\nДа. Всъщност може при до 75 % капацитет. Водата на един басейн е добре поддържана и дезинфекцирана. Проблемът е възможното струпване в зоната за шезлонгите. \nСигурно ли е да се спи в хостел в споделени стаи с непознати гости?\nБи било сравнително сигурно ако се спазват препоръките на СЗО – подреждането на леглата по такъв начин, че между главите гостите да има минимум два метра разстояние; вътре в стаята, трябва да спазвате дистанция за сигурност или да носите маски като всеки ще си оправя своето собствено легло; обувките трябва да стоят извън стаята.\nМогат ли да се наемат или споделят кемпери или коли освен личните чрез платформите за споделено пътуване?\nКраткият отговор е да. Разбира се с маски по време на пътя. \nЩе има ли душове, мивки и бани на плажовете?\nИзготвят се препоръки за канализирани тоалетни (не химически), душове и мивки.\nИма ли рестрикции за брой в обществените басейни в Европа?\nОтново, зависи от всяка държава. В Испания например от 15 юни, е стигнала до обем 75 % . Във всеки случай трябва да се спазва дистанцията от 1.5 метра, определена като минимална дистанция за сигурност.\nКакви препоръки трябва да следваме, когато сме на определената дестинация, за да избегнем максимално вероятността от заразяване?\nПродължаваме да препоръчваме старите указания – маски, физическа дистанция, честото миене на ръце, гел на спиртна основа, ръкавици в супермаркетите. Всички тези неща ни се превърнаха вече в навик :), с който намаляваме рисковете и гарантираме нашата безопастност и по време на тези ваканции трябва да ги носим в куфара.\nСега добра идея ли е да се резервират полети и круизи за 2021 г.?\nРанните резервации предполагат, че вече сте избрали желаната дестинация и искате да я резервирата на възможно най-добра цена.  Ако вече сте избрали мечтаната почивка сега е момента да се намерят евтини оферти за 2021 г. Все пак проверете внимателно възможностите за анулиране без неустойки. Пандемията ни сигурността: вече не можем да бъдем сигурни, че следващото лято всичко ще мине без проблеми. \nКои са най-добрите уеб страници, за да бъдеш информиран на минутата?\nИма уебсайт на Европейския съюз, където да се запознаеш с това каква е ситуацията на границите в Европа: reopen.europa.eu, който помага на потребителите да видят къде могат да пътуват в Европа, според местоположението си и кои са мерките за сигурност. \nРазбира се винаги можете да потърсите информация и настраницата на Министерство на външните работи.\n\nТагове\nваканция\nдокументи\nздраве\nкоронавирус\nпътуване\n\n\nСподетелете във\n\n\n\n\n\n\n\n\n\n\n\n\n\n\nЗа Пътешественик.com\n\n В уебсайта www.пътешественик.com можете да намерите интересни статии, галерии и видеа за най-вълшебните кътчета от нашата планета.\r\n\r\nПубликуваме вашите истории, любими кадри и пътеписи, като за най-запалените пътешественици ще имаме специални изненади.\r\nИ нека пътуването започне!\n\n\n\n\n\n\n\n",
            "\nПоследвайте ни\n\n\n\n\n\n\n\n"
        ],
        "comment-author":null,
        "comment-text":null
    },
    {
        "headline":"Любопитни факти за Никулден и полезни съвети за празнуване на един от най-значимите български празници",
        "date":"2020-12-06T13:01:57+02:00",
        "content":[
            "\nЕдин от най-светлите български празници наближава, макар че тази година ще го посрещнем в условията на ограничения. Голяма част от официалните прояви за Никулден вече бяха отменени, заради риска от разпространение на новия коронавирус, но мнозина все пак ще посрещнат този ден подобаващо. Никулден се чества у нас на шести декември и освен хората с имена Николай, Никола, Николета, Николина и други, на него празнуват също рибарите, моряците, пътешествениците и банкерите.\n \nОт къде обаче води началото си този толкова популярен празник, как се празнува той, какво е общото между рибари, моряци и банкери, как е повлиял Никулден на празнуването на Коледа и дори на цялата европейска култура? Екипът на риболовния магазин Ribata.eu си направи труда да събере и сподели най-интересните факти и предания около този ден, както и някои съвети за подобаващото му посрещане.\n \nКакво честваме?\n \nНа този ден се почита паметта на Николай Мирликийски.Чудотворец (Свети Никола), който според легендите закриля моряците по време на бури и трудности в морето. Той е реална личност и е живял през III век в Ликия. За разлика от други хора, провъзгласени за светци, той е живял охолно, разполагал е с голямо богатство и според писанията е дарявал голяма част от него на нуждаещите се.\n \nКак да посрещнем празника?\n \nНикулден през 2020 г. със сигурност ще е различен, след като редица празнични прояви бяха отменени, а събиранията на много хора са ограничени, заради усложнената епидемиологична обстановка в страната. Всъщност обаче големите масови прояви и без това не са в духа на този празник. Той по-скоро е семеен и на него по традиция се канят роднини и приятели, събира се цялото семейство и трапезата не се прибира цял ден. Затова и на практика няма голямо противоречие между ограниченията за събиране на много хора и празнуването на Никулден.\n \nСред празничните ястия на този ден задължително е шаранът, както и разнообразни постни храни, тъй като сме в разгара на постите. Това може да включва сарми, боб, чушки, царевица, жито, както и украсени обредни хлябове, като последните имат не по-малко значение от шарана. Тази риба пък заема централно място, заради преданието, че Свети Никола е използвал именно шаран, за да запуши дупката в потъващ кораб и по този начин да спаси моряците.\n \nОтдайте се на дарителство\n \nВъпреки че днес най-голямо внимание обикновено се обръща на трапезата и празнуването, всъщност благотворителността е много по-близо до духа на Никулден. Самият Николай Мирликийски е бил човек, който често е дарявал пари на нуждаещите се, споделял е своето богатство и е помагал по всевъзможни начини, за което се е стараел да не се разбере. Тази традиция се е пренесла и днес в редица европейски страни, където на Никулден се подаряват подаръци. Затова един от начините да почетем този ден е именно да помогнем на кауза, която ни е присърце.\n \nКак се е родил Дядо Коледа?\n \nЗнаехте ли, че има тясна връзка между Никулден и Коледа? Това е така, защото Свети Николай всъщност е първообраз на добрия старец, който радва малчуганите по света. Празнуването на Никулден е пренесено в Америка от холандски калвинисти, които с времето започнали да наричат Sint Nicolaas – Sinterklaas. По-късно в САЩ се е зародила традицията за подаряване на подаръци, датата е променена, а името на добрия старец се е превърнало в Santa Claus. Така че една реална личност, живяла през III век, днес е повлияла на един от най-значимите празници и същевременно – попкултурен феномен на западната цивилизация.\n \nКак да празнуваме в условията на пандемия?\n \nЕкспертите по риболовни принадлежности от онлайн риболовния магазин Ribata.eu се присъединяват към препоръките за ограничаване на събиранията и спазването на мерките за безопасност и напомнят, че пазаруването онлайн е много по-сигурно и безопасно от това във физически магазин. Както и че Никулден е преди всичко семеен празник, на който ние трябва да сме с най-близките си. Ако именниците канят гости, е най-добре да го направят на открито, а ако няма такава възможност – да избягват струпването на много хора в затворени помещения. Разбира се, те винаги могат да вдигнат виртуални тостове и да получат пожелания и онлайн – чрез някое от най-разпространените приложения за видеовръзка. Този тип услуги навлязоха с бързи темпове през последните месеци и през тях вече се извършват съдебни заседания, обучения, семинари и дори – венчавки.\n \nОбразование\n \nНа някои места, като например португалския град Гимараеш, Свети Никола се счита за патрон на гимназистите и образованието. Това е и един добър повод, ако се чудим какъв подарък да подарим на именниците, да им купим нещо свързано с онлайн обучение, книги и други образователни материали.\n \nМореплаването\n \nВъпреки че е покровител и на рибарите, банкерите, гимназистите и дори на пленниците, Свети Никола е известен най-вече като пазител на моряците. Според поверията, на неговия празник те трябва да си останат на сушата, а плаването в открито море не е разрешено. Счита се, че когато светецът е разгневен, той предизвиква морски бури и урагани, но когато някой кораб е изпаднал в беда, именно Свети Никола ще му помогне да се спаси. Самият Николай Мирликийски обаче е бил лихвар, поради което в наши дни шести декември е празник и на банкерите.\n\nТагове\nмореплаване\nНикулден\nтрадиции\n\n\nСподетелете във\n\n\n\n\n\n\n\n\n\n\n\n\n\n\nЗа Александър\n\n \n\n\n\n\n\n\n\n",
            "\nПоследвайте ни\n\n\n\n\n\n\n\n"
        ],
        "comment-author":null,
        "comment-text":null
    },
    {
        "headline":"Luxury Discounts акцентира на безопасността в хотелите, с които работи",
        "date":"2020-12-03T19:50:39+02:00",
        "content":[
            "\nБългарската туристическа платформа Luxury Discounts въвежда редица изисквания за безопасност към партньорските хотели и къщи за гости, и си поставя като основен приоритет сигурността на своите клиенти. Това включва начините, по които хотелите гарантират спазването на изискванията за социална дистанция, ограничаването на физическия контакт между гостите, както и между тях и персонала, осигуряването на лесен достъп до дезинфектанти и хигиената в стаите, фоайетата и ресторантите.\n \n“Добрата новина е, че много от тези изисквания по принцип са залегнали в дейността на хотелите, поради естеството на бизнеса им и техните екипи имат опит и наложени практики по отношение на почистването, хигиената и дезинфекцията. Въпреки това сегашната обстановка предполага отделяне на по-сериозно внимание върху тези въпроси и от наша страна също ще изискваме грижата за здравето на гостите да бъде приоритет на всеки партньор, с който работим” – споделя  Свилен Петков, съосновател на туристическата платформа. Припомняме, че тя е първата българска онлайн услуга, предоставяща ексклузивен достъп до първокласни възможности за почивка на много по-достъпни цени.\n \nОнлайн платформата активно подкрепя българския туризъм още от началото на кризата с COVID-19 през пролетта. Тогава нейната успешна кампания “Почивка в България” позволи на много клиенти да предплатят почивки в български хотели при много изгодни условия. Това подпомогна редица туристически обекти у нас да продължат да съществуват и да запазят своя персонал. В разгара на втората вълна от пандемията Luxury Discounts продължава да подкрепя родните хотели, запазвайки акцента върху безопасността както за техните гости, така и за служителите им.\n \n“От ключово значение за туризма в този момент е, клиентите на българските хотели и къщи за гости да бъдат сигурни, че се намират в безопасна среда, за да могат пълноценно да се насладят на почивката си. Затова и за нас безопасността и здравето на хората са основен приоритет и ние гарантираме, че обектите, които са наши партньори, отговарят напълно на поставените заради коронакризата изисквания” – добавя още Свилен Петков. Той описва и най-добрите практики в хотелите, създаващи сигурна и безопасна среда за туристите:\n \nСистеми за дезинфекция и проветряване\n \nМного хотели и дори къщите за гости вече са поставили още на входа си дезинфекциращи системи за хигиенизиране на ръцете и почистване на краката на посетителите. Всички помещения се проветряват редовно или се осигурява по друг начин достатъчно активна циркулация на въздуха в тях.\n \nКак се почистват стаите и ресторантите\n \nОт ключово значение е стандартното почистване на стаите след напускането им от гости на хотела вече да включва надлежно дезинфекциране на брави, ключове за осветление, дистанционно управление за телевизора, както и други повърхности, които се докосват често от посетителите. Някои големи вериги хотели са възприели практиката да поставят табели на стаите си, показваща кога са почистени и от колко време не са използвани. Масите в ресторантите също се дезинфекцират много по-често от преди.\n \nИзползване на предпазни маски\n \nВлизането в много хотели е възможно единствено с маска или друго предпазно средство. Те, разбира се, са задължителни и за всички членове на персонала. Все повече хотели предоставят маски и шлемове безплатно на своите клиенти.\n \nОграничаване на поводите за физически досег\n \nХотелите предлагат допълнителни възможности за безкасови разплащания, които да заместят досега с пари, както и даването на пакетирана закуска в стаята сутрин като алтернатива на шведската маса в ресторанта. На все повече места можем да видим осветление с фотоклетка и други умни методи за управление с глас или жестове.\n \nМаркировки, улесняващи социалната дистанция \n \nСред останалите нововъведения е поставянето на специална маркировка на пода, която да напомня на посетителите да спазват социална дистанция. Различни стрелки и знаци показват и как гостите да се придвижват в общите пространства, така че да не се сблъскват с много други хора.\n \nОграничения във фитнеса, спа центъра и ресторанта\n \nВ хотелите, чиито фитнеси и спа центрове са отворени, се допускат ограничен брой посетители. Ресторантите, от своя страна, осигуряват достатъчно свободно пространство, така че да е възможно спазването на социална дистанция по време на обяда и вечерята. Много заведения дори раздават маски и хигиенизиращи кърпички на клиентите си.\n \nЗащита на здравето, но и на парите на гостите\n \nКогато говорим за почивка по време на пандемия, някои клиенти са притеснени не само за собствената си безопасност, но и за своите финанси. Тъй като ситуацията е изключително динамична, всички ние искаме да сме сигурни, че няма да изгубим инвестираните си в резервации средства. В тази връзка Luxury Discounts гарантира на своите клиенти 100% връщане на техните пари до 24 часа преди датата на настаняването. При използване на част от резервацията и преждевременно напускане на хотела пък, те имат възможност да получат останалите средства. С други думи – ако клиентите са резервирали почивка за пет дни, но им се наложи да си тръгнат след първия ден престой, парите им за оставащите четири дни ще бъдат възстановени.\n\nТагове\nLuxury Discounts\n\n\nСподетелете във\n\n\n\n\n\n\n\n\n\n\n\n\n\n\nЗа Пътешественик\n\n Идеята за уебсайт, в който да съберем историите и снимките си от пътувания в България и чужбина, се роди спонтанно в един съвсем обикновен работен ден, но се превърна в нещо специално – в страст за целия ни екип.\n\n\n\n\n\n\n\n",
            "\nПоследвайте ни\n\n\n\n\n\n\n\n"
        ],
        "comment-author":null,
        "comment-text":null
    },
    {
        "headline":"Топ ползи от консумацията на азиатска храна",
        "date":"2020-11-30T15:03:17+02:00",
        "content":[
            "\nХраната – лекарството срещу всички болести. Това определение важи особено много за храната на континента Азия.\nЕдно от уникалните неща за азиатската култура е, че подходът към храната и храненето е да се създаде уелнес, спокойствие, добруване и липса на каквито и да е било болести на душата и тялото.\nНезависимо дали говорим за доставка на японска храна, за индийска или пък за китайска, всички части от азиатската кухня са известни със своите хранителни и балансиращи свойства.\nВсъщност изследователите от Международния изследователски институт по хранителна политика също вярват, че азиатската растителна диета с местно отглеждани основни зърна като ориз, картофи, бобови растения и други зеленчуци и плодове осигуряват защита срещу много хронични заболявания.\nЕто няколко здравословни азиатски храни и хранителни навици, които можете да започнете да практикувате още днес.\nМного супа\nАзиатците похапват много супа. Повечето супи, приготвени вкъщи, се приготвят от кости от пилешко, телешко или рибено, заедно с комбинация от различни зеленчуци, независимо дали са листни като спанак или по-силни като лотосов корен.\nКомбинацията от зеленчуци и бульон осигурява концентрирана доставка на витамини и минерали с всяка лъжица, което означава, че дори малка порция може да ви засити много бързо. Смята се, че азиатските супи имат специфични лечебни свойства в зависимост от съставките им. Те не само дават утеха по време на заболявания като грип, треска или възпалено гърло, но и укрепват тялото при умора.\nСъщо като гореща чаша чай, се смята, че и топлата супа подобрява цялостния храносмилателен процес.\nСъотношение на хранене\nАко искате да сте много здрави, яжте в съотношение зеленчуци към месо – 3: 1. Това означава трикратно количество зеленчуци спрямо количеството месо.\nВъпреки че месото е с високо съдържание на протеини, това не е най-здравословният избор на протеин. Азиатската диета включва здравословен баланс на месо и зеленчуци, който е засищащ, като същевременно осигурява ежедневните хранителни вещества, важни според хранителната пирамида.\nПохапване на малки порции\nМалките чинии и клечките са не само естетически приятни за ядене, но и ви помагат да приемате далеч по-малки порции. Клечките са лесен начин да се избегне техниката на ядене на много и големи хапки, като по този начин се намалява преяждането или прекалено бързото хранене (а и двете неща причиняват подуване на корема). Храненето по-бавно също е доказано полезно за здравето, тъй като намалява нивото на кръвната глюкоза, отделяна от организма по време на процеса на храносмилане.\nОриз. Много ориз\nОризът е основна храна в азиатските кухни. Изборът да комбинирате видовете ориз, които се предлагат на пазара, ще ви даде много повече хранителни вещества в диетата ви в дългосрочен план.\nЧерният, кафявият, червеният или дори лилавият ориз са хранително по-богати от белия. Те са с по-ниско съдържание на нишесте и по-ниска консумация на калории.\nПрием на много здравословни масла и протеини\nИзследванията подкрепят тази обща азиатска диетична практика да се яде риба почти ежедневно. Рибата осигурява едно от най-големите количества здравословни масла и постни протеини в порция в сравнение с други видове месо. Независимо дали е леко пържено, филирано, приготвено на пара или варено в къри, ястието с риба е просто задължително!\nБилки и подправки за повече здраве\nБилките и подправките не само придават на ястията по-богат вкус и мирис, но и облекчават общите здравословни заболявания и насърчават по-доброто общо здраве.\nПодобно на Ин и Ян, азиатските храни и хранителните навици се въртят около поддържането на диетата в баланс. Не става въпрос само за това какво ядете, но и за това как се храните и колко ядете; осъзнавайки, че доброто здраве и уелнес е начин на живот, който се простира отвъд храната, но и до физическа активност като йога или тай чи.\nПоследвайте примера на азиатците и бъдете здрави!\n\nСподетелете във\n\n\n\n\n\n\n\n\n\n\n\n\n\n\nЗа Пътешественик\n\n Идеята за уебсайт, в който да съберем историите и снимките си от пътувания в България и чужбина, се роди спонтанно в един съвсем обикновен работен ден, но се превърна в нещо специално – в страст за целия ни екип.\n\n\n\n\n\n\n\n",
            "\nПоследвайте ни\n\n\n\n\n\n\n\n"
        ],
        "comment-author":null,
        "comment-text":null
    },
    {
        "headline":"Дигитална платформа помага на българския туризъм да се справи с кризата",
        "date":"2020-11-26T08:04:57+02:00",
        "content":[
            "\nКакто със сигурност сте забелязали, 2020 година не е като останалите. Страховитата пандемия, която върлува в цял свят от началото на годината, някак си рязко промени живота ни във всички аспекти, като не остави нищо същото. Вече не можем да се срещаме свободно с приятели, не можем да отидем спокойно на работа, не можем и да си позволим дори и безгрижна почивка през така дългоочакваната отпуска. Вместо това се затворихме в домовете си, пазаруваме онлайн, работим онлайн и за съжаление само гледаме онлайн дестинациите, които ако животът ни беше нормален, със сигурност бихме посетили за пръв или пореден път. Да, става въпрос за туризъм и това как пандемията от коронавирус се отрази на пътуванията и почивките на цялото човечество и в частност на българските потребители.\nСигурно и вие сте планирали почивка на топлия пясъчен плаж на морето или една наистина незабравима Коледа по снежните писти в планината, но това така и не се сбъдна тази година. Може би знаете, че туристическият бизнес представлява не малките 15% от българската икономика и дава прехрана на стотици хиляди хора. Вашата провалена почивка може и да е неприятен спомен, но за тези хора тя щеше да е част от жизненоважните доходи за препитание през годината. Няма сфера в живота ни, която да е останала небелязана от пандемията, но що се отнася до туризма, може би все още има какво да се направи. Става въпрос за Luxury Discounts – модерната онлайн платформа, която функционира на принципа на затворен клуб и, чийто членове имат достъп до ексклузивни предложения за пътувания, ваканции и почивки.\nLuxury Discounts възниква през март тази година, с цел да подпомогне родния туризъм, който вече се задъхва под първите блокади и забрани. Проектът работи чрез специални ваучери за почивка, осигурени от партньорите й, които можете да закупите сега и да използвате когато стане възможно, според усложнените и бързо променящи се обстоятелства в страната. Така родните хотели биват подпомогнати с оборотни средства в труден момент, а същевременно и клиентите са спокойни, че ще могат да ги посетят в рамките на следващата година.\n\nТагове\nLuxury Discounts\nкоронавирус\nмерки\nтуризъм\n\n\nСподетелете във\n\n\n\n\n\n\n\n\n\n\n\n\n\n\nЗа Пътешественик\n\n Идеята за уебсайт, в който да съберем историите и снимките си от пътувания в България и чужбина, се роди спонтанно в един съвсем обикновен работен ден, но се превърна в нещо специално – в страст за целия ни екип.\n\n\n\n\n\n\n\n",
            "\nПоследвайте ни\n\n\n\n\n\n\n\n"
        ],
        "comment-author":null,
        "comment-text":null
    },
    {
        "headline":"Ревю на челник за спорт на открито VARTA Outdoor Sports Ultralight H30R",
        "date":"2020-11-09T12:38:30+02:00",
        "content":[
            "\nТехнологиите се променят с бързи темпове, а с тях и нашият начин на живот. Ако преди години челниците например бяха устройства, от които се нуждаеха предимно пещерняците, то днес те се оценяват като много полезни и от хората, спортуващи в парка по тъмно или просто разхождащи се извън града. Технологичната компания VARTA е забелязала тази тенденция и създаде нов ултра лек спортен челник, с който тренировката на открито може да продължи, дори и да се е стъмнило навън.\nУстройството се нарича Outdoor Sports Ultralight H30R и е изключително удобно за активно спортуващи хора, тъй като има различни режими за светене, водо и удароустойчиво е и може да се презарежда чрез USB. В редакцията получихме възможност да тестваме един такъв челник и резултатът е, че в голяма степен си променихме мнението за този тип фенери. Ето и по-интересните изводи от тестовете.\nМощна акумулаторна батерия\nЧелникът се захранва от мощна вградена акумулаторна батерия, която осигурява 21 часа време на работа и както се убедихме – това наистина е така. След като се изтощи, зареждането става само за три часа и половина.\nМощен лъч и висока яркост\nПри включване на челника на открито прави впечатление големият обхват на светлинния лъч. Той достига 91 метра, което прави челника подходящ за всякакви ситуации. Яркостта е до 300 лумена.\nЛек и компактен\nСпортният челник на VARTA e изключително компактен и лек –  с тегло от едва 47 грама. Можете лесно да го носите в джоба си или във всяка преграда на раница или дори дамска чанта. Това в съчетание с удобната лента за глава позволява той да остане неподвижен дори и при интензивно движение, каквото е тичането на открито или изкачването на стръмен планински склон.\nЦялото ревю е достъпно в технологичния сайт Pixelmedia.bg.\n\nТагове\nOutdoor Sports Ultralight H30R\nVARTA\nчелник\n\n\nСподетелете във\n\n\n\n\n\n\n\n\n\n\n\n\n\n\nЗа Пътешественик\n\n Идеята за уебсайт, в който да съберем историите и снимките си от пътувания в България и чужбина, се роди спонтанно в един съвсем обикновен работен ден, но се превърна в нещо специално – в страст за целия ни екип.\n\n\n\n\n\n\n\n",
            "\nПоследвайте ни\n\n\n\n\n\n\n\n"
        ],
        "comment-author":null,
        "comment-text":null
    },
    {
        "headline":"Няколко интересни идеи за туризъм в България през есента",
        "date":"2020-11-04T16:38:05+02:00",
        "content":[
            "\nМнозина свързват туризма най-вече с претъпкани плажове и летни горещини. Има обаче десетки други възможности за туристически изживявания, извън тези стереотипи. Есенният сезон, който по традиция свързваме със завръщане в офисите или с новата учебна година, също може да бъде много подходящ за пътувания и почивка. Стига да знаем какво да търсим. За всички, които се питат кои места си струва да посетят, екипът на туристическата платформа Luxury Discounts споделя няколко интересни идеи за туризъм в България през есента.\nВинен туризъм\nПодходящ за всички, които искат да усетят не само вкуса, а и духа на една от най-популярните напитки, в чието производство България има дългогодишни традиции. Подходящи дестинации в случая са село Старосел и най-малкият град в България – Мелник. Там можете да разгледате и местните забележителности като Кордопуловата къща и Мелнишките пирамиди.\nСтрана, богата на археологически паметници\nСтраната ни е богата на места, предлагащи на туристите истинско пътуване във времето. И ако крепостта Царевец във Велико Търново или Ловешката крепост вече са добре известни на туристите, редица значително по-стари археологически паметници все още има какво да покажат. Такива са Казанлъшката гробница, която пази историите на славните тракийски царе и стенописи от преди хилядолетия, древните комплекси Мисионис и Перперикон, най-старото златно съкровище в света, открито край Варна и много други. А добрата новина е, че на територията на България тепърва се откриват нови такива обекти, които предстои да бъдат посещавани и изследвани.\nСелски туризъм\nЕсента е особено подходящ сезон за тази форма на туризъм, чрез която можем да научим много за традиционния български бит и култура. Подходящи дестинации за целта са редица села в Родопите, които са красиви и уютни по всяко време на годината. Такива са например Широка Лъка и Гела в Източните Родопи, Ковачевица и Лещен в Западните Родопи и много други. Също в тази планина се намират и древните тракийски светилища, които са единствените почти изцяло запазени представители на архитектурата на древните траки. Тук са и емблематичните пещери Дяволското гърло, Харамийската и Ягодинската пещера, които могат да предложат впечатляващи преживявания.\nМорето през есента\nТишината на плажа и красивите морски гледки могат да бъдат още по-впечатляващи извън туристическия сезон. Всеки, който реши да посети Созопол през есента, може да се разходи из красивия му бряг и малките улички, които в този сезон са отрупани със смокини. Друга подходяща дестинация е Синеморец, който съчетава море, зелени поляни и скали. Той е известен със скалите “Корабите” и рибарското си пристанище. Друго морско кътче, богато на история, е Балчик. Ботаническата градина и “Дворецът” там са особено красиви през есента.\n\nТагове\nLuxury Discounts\nархеология\nвинен туризъм\nесенен туризъм\nтуризъм\n\n\nСподетелете във\n\n\n\n\n\n\n\n\n\n\n\n\n\n\nЗа Пътешественик\n\n Идеята за уебсайт, в който да съберем историите и снимките си от пътувания в България и чужбина, се роди спонтанно в един съвсем обикновен работен ден, но се превърна в нещо специално – в страст за целия ни екип.\n\n\n\n\n\n\n\n",
            "\nПоследвайте ни\n\n\n\n\n\n\n\n"
        ],
        "comment-author":null,
        "comment-text":null
    }
]